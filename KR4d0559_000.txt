# -*- mode: mandoku-view; -*-
#+TITLE: 一山文集
#+DATE: 2015-08-25 00:14:24.776851
#+PROPERTY: ID KR4d0559
#+PROPERTY: BASEEDITION WYG    
#+PROPERTY: JUAN 目録
<pb:KR4d0559_WYG_000-1a>¶
欽定四庫全書　　　　　集部五¶
　一山文集目録　　　　　别集類四(元/)¶
　　卷一¶
　　　賦¶
　　　五言古詩¶
　　　七言古詩¶
　　　長短句詩¶
　　卷二¶
<pb:KR4d0559_WYG_000-1b>¶
　　　五言律詩¶
　　　七言律詩¶
　　　五言長律詩¶
　　　七言長律詩¶
　　　五言絶句詩¶
　　　六言絶句詩¶
　　　七言絶句詩¶
　　卷三¶
<pb:KR4d0559_WYG_000-2a>¶
　　　序上¶
　　卷四¶
　　　序下¶
　　卷五¶
　　　記¶
　　卷六¶
　　　傳¶
　　卷七¶
<pb:KR4d0559_WYG_000-2b>¶
　　　文¶
　　　贊¶
　　　辭¶
　　卷八¶
　　　書¶
　　　説¶
　　卷九¶
　　　雜著¶
<pb:KR4d0559_WYG_000-3a>¶
　　　　臣等謹按一山文集九卷元李繼本撰繼本¶
　　　　名延興以字行東安人占籍北平登至正丁¶
　　　　酉進士授太常奉禮兼翰林檢討考其代雄¶
　　　　縣知縣所作禱雨文内稱洪武二十七年則¶
　　　　其人明初尚存此集前有李敏序稱為其子¶
　　　　方曙方煦所輯而景泰中黎公頴序則曰其¶
　　　　孫容城教諭伸所編意其父子相繼為之朱¶
　　　　彛尊明詩綜蒐羅最備獨未錄是集殆以未¶
<pb:KR4d0559_WYG_000-3b>¶
　　　　仕於明故與楊維禎一例不載顧嗣立元百¶
　　　　家詩選内亦未收入則疑流傳頗少嗣立偶¶
　　　　未見也其詩文俊偉疏達能不失前人規範¶
　　　　在元末諸家中尚為錚錚獨異者長歌縱横¶
　　　　磊落尤為擅場中有學李白不成流為盧仝¶
　　　　馬異格調者好髙之弊固愈於卑靡不振者¶
　　　　矣乾隆四十一年十二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4d0559_WYG_000-4a>¶
　　　　　　　總　校　官　　(臣/)　陸　費　墀¶
#+PROPERTY: JUAN 原序
<pb:KR4d0559_WYG_000-5a>¶
一山文集原序¶
六經載道之文也諸子明道之文也載道之文如日麗¶
乎天明道之文如水行乎地而出無窮其有功於國家¶
其有功於吾道豈小補哉抑世之工於文章者固多能¶
明夫道者蓋鮮矣漢上李先生繼本前翰林學士承㫖¶
李彦聞之子也禀中州清淑之氣竒才卓犖絶人早以¶
能詩名動搢紳登至正丁酉科進士第未幾中原俶擾¶
先生遂隱居不仕上考唐虞三代及兩漢之文下遡伊¶
<pb:KR4d0559_WYG_000-5b>¶
洛諸儒之源流於勢利澹如若將終身焉而河朔學者¶
尊仰徳業擔囊負笈不逺數百里來學先生性雖髙邁¶
能隨其才識上下而胥教誨之故登髙科躋膴仕屢有¶
其人是皆教育有素啟廸有方故也敏嘗從之遊且相¶
知之深每嘆其文本根以六經出入乎羣書上下乎諸¶
子之間故其文章渾厚雄深而人莫易窺其涯涘譬之¶
春江波濤一碧千里夏雲竒峰疊見層出又若新秋雨¶
霽玉宇無塵爽氣襲袂冬則如髙山晴雪逺樹寒煙其¶
<pb:KR4d0559_WYG_000-6a>¶
文之變化靡常大率類此其千變萬化固無常矣究其¶
所以無非著明是理也其所以助國家禆治道也不既¶
多乎今年春先生之子方曙方昫訪予於金臺客邸酒¶
邊詢及先生之文皆覽涕而言曰先人平日撰述最多¶
今之所存者迺兵燹散落之餘僅二百餘篇耳幸有以¶
序之敏於先生之文固不敢妄議姑述其梗槩如此云¶
門人李敏拜手謹書¶
一山文集者元翰林檢討東安李繼本先生所著也先¶
<pb:KR4d0559_WYG_000-6b>¶
生乃學士承㫖楚國公仕贍之子王宗嗣榜第三甲進¶
士平生素以文鳴所作甚富扵千百中僅存七八其孫¶
容城教諭伸編次其詩文一帙今廵按福建監察御史¶
許公間乃以示頴命為校正頴既仍分類定卷訂其字¶
之舛訛始終反覆莊誦三四則知先生之文浩乎困乎¶
非淺陋凡近可得而窺其涯涘也嗚呼元氣流行乎天¶
地之間其英華純粹鍾於人必為絶出之才苟不施於¶
政事以揚其美則假為文辭以鳴國家之盛非立言學¶
<pb:KR4d0559_WYG_000-7a>¶
古之君子其孰能之哉先生為中州大儒家學之傳淵¶
源有自經史子集無不貫舉其詞義如河流滂沛不待¶
疏决而無壅窒如庖丁解牛不待鼔刀自得肯綮之妙¶
其作為文章法度森嚴無冗長之語温潤者又如玉産¶
於藍田粹然不見其瑕疵瑩潔者又如珠孕於合浦粲¶
然不覩其滛媚也舂容典重者又如金鐘大鏞之在東¶
序動中律吕皦然不聞其亂襍之聲也先生之文若是¶
何可冺没而不傳於世哉然傳與不傳顯晦係之焉耳¶
<pb:KR4d0559_WYG_000-7b>¶
當晦之時固有待於知者既得知者又寜有自祕不廣¶
其傳於海内者哉此先生之文有待於御史公而後顯¶
者其神交𡨕合於百年之後豈偶然哉御史公以名進¶
士出按歴外服振肅紀綱繩糾之暇又得以用心於文¶
事非崇重儒道之君子疇克爾歟君子樂道人之善成¶
人之美頴故序之於左景泰癸酉二月吉日候官縣儒¶
學教諭黎公穎書¶
